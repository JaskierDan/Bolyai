A modulzáró vizsga vizsgatevékenysége és az eredményesség feltétele

Egy szakmai követelménymodulhoz kapcsolódó modulzáró vizsga akkor eredményes, ha a modulhoz előírt feladat 
végrehajtása legalább 51%-osra értékelhető.

Modulok:

	- Információtechnológiai alapok | gyakorlati

	- Szakmai életpálya-építés, munkaszervezés, munkahelyi kommunikáció | gyakorlati és szóbeli

	- Hálózatok, programozás és adatbázis-kezelés | gyakorlati, írásbeli (online teszt)

	- Alkalmazás fejlesztés | gyakorlati

	- Foglalkoztatás I. (érettségire épülő képzések esetén) | írásbeli
	
	- Foglalkoztatás II. | írásbeli

	- Munkahelyi egészség és biztonság | írásbeli

Gyakorlati vizsgatevékenység

	(A)
		A vizsgafeladat megnevezése: Komplex alkalmazás (szoftver) készítése

		A vizsgafeladat ismertetése: A gyakorlati vizsgán a jelölt egy öszetett programozási feladatot old meg számítógépen, az
		általa megismert szoftverfejlesztő eszközök felhasználásával.

		A vizsgafeladat időtartama: 240 perc
		A vizsgafeladat értékelési súlyaránya: 50%

	(B)
		A vizsgafeladat megnevezése: Záródolgozat elkészítése és bemutatása

		A vizsgafeladat ismertetése: A jelölt záródolgozatként egy alkalmazói programot (szoftvert) és teljes fejlesztői- és
		felhasználói tervdokumentációt készít. A vizsgán a jelölt bemutatja az általa készített záródolgozatot. A záródolgozatot
		a vizsgabizottság a bemutatással együtt értékeli.	
		
		A vizsgafeladat időtartama: maximum 15 perc
		A vizsgafeladat értékelési súlyaránya: 30%

Szóbeli vizsgatevékenység

	A vizsgafeladat megnevezése: Válaszadás a vizsgakövetelmények alapján összeállított, előre kiadott tételsorokból húzott kérdésekre
	
	A vizsgafeladat ismertetése: A szóbeli központilag összeállított vizsga kérdései a Modulok alatt megadott témaköröket tartalmazza.
	
	A vizsgafeladat időtartama: 25 perc (felkészülési idő 15 perc, válaszadási idő 10 perc)
	A vizsgafeladat súlyaránya: 20%



Záródolgozatra vonatkozó előírások:

	A záródolgozatok tárgya komplex feladat, a szakmai irányultságnak megfelelően.
	A záródolgozatnak tükröznie kell a választott probléma (kiinduló rendszer) összefüggéseit, kapcsolódásait.
	Lehetőleg teljes képet kell adnia a kiindulási helyzetről, a megoldási lehetőségekről, és ismertetnie kell az
	alkalmazott megoldás kiválasztásának a szempontjait is. Terjedelménél fogva nem kell minden részletet
	tartalmaznia. A kidolgozást olyan mélységig kell elkészíteni, hogy az bemutassa a kitűzött feladat egy reális
	megoldását.

	A záródolgozatnak a következő fő részekből kell állnia:

		1. Bevezető, a probléma rővid ismertetése
		2. Felhasználói dokumentáció
		3. Fejlesztői dokumentáció (rendszerterv, biztonsági kérdések, adatbázis, média-elemek, navigáció stb., ergonómia, tesztelés, stb.)
		4. Összegzés

	
	A záródolgozat értékelési szempontjai:

		- A megoldott feladat nehézsége, a hozzáadott önálló munka minősége
		- A témában való tájékozottság, a szakirodalommal kapcsolatos ismeretek
		- A szakdolgozat áttekinthetősége, formai és nyelvi igényessége
		- A hallgató munkájáról kialakult vélemény
		- A terjedelmi követelmények



Gyakorlati vizsgatevékenység során a jelölt, a feladat kidolgozása közben saját jegyzeteit, a
vonatkozó kézikönyveket, valamint az online és offline help rendszereket használhatja. A konkrét
programozási feladatokat a képző- vagy vizsgaszervező intézmény állítja össze és vizsga elnöke előzetesen
jóváhagyja. A jelöltnek a vizsgán minimum 10 feladatból kell véletlenszerűen (pl. húzással) választania.

A záródolgozatokat, a komplex szakmai vizsgát megelőzően legalább 15 nappal az előzetes szakmai bírálattal
együtt a vizsgabizottság elnökének rendelkezésére kell bocsátani.

